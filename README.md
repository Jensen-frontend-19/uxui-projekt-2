# Styleguide och designsystem
Inlämningsuppgift 2 i fortsättningskursen UX/UI. Du kan arbeta ensam eller i grupp på upp till tre personer.

### Styleguide
Du ska producera en styleguide för en påhittad webbsida. Gör den i en Figma-skiss. Styleguiden ska innehålla:
+ Text: rubriker, brödtext, olika storlekar, radavstånd, marginaler
+ Färger: hexadecimala färgkoder för färgerna som sidan använder
+ Buttons
    + Primär button: naturell och hover (call-to-action)
    + Ghost button: naturell, hover och disabled
    + Submit button för formulär: naturell, hover och disabled
+ Input field: naturell, fokuserad, disabled
+ Card: visa ett exempel på designmönstret card

För VG:
+ demonstrera att du kan UX/UI genom att förklara *varför* du valt olika färger/teckensnitt osv.
+ styleguide för både light mode och dark mode


### Designsystem
Tänk dig att någon ska använda din styleguide till att bygga en helt ny app. För att få appar med olika utseende behöver man uppfinna nya komponenter och designelement, som skiljer sig från originalet; samtidigt som man behåller igenkänningsfaktorn. Det kan vi göra genom att berätta:
1. hur vi tänkt när vi designar UI-element
2. vilka principer som varit vägledande
3. vad vi vill att den som implementerar vår design ska tänka på

Börja med att läsa om designsystem på nätet, gärna de vi pratat om på lektionen. Du får inspireras av existerande designsystem, men inte kopiera texter rakt av.

Din uppgift:

+ Skriv ner tre *värderingar* som den som använder styleguiden ska följa

För VG:
+ Ge ett exempel för varje värdering: både bild och förklarande text

Skriv detta i din Figma-skiss.

För VG ska det vara genomtänkt och välformulerat.


### Inlämning
1. Skapa en textfil med namnet: `inlämning-styleguide-Anna-Andersson-FRK19G.txt`. (DOC, RTF, PDF osv. är inte ok, det ska vara TXT)
2. Byt ut namnet och klassen till ditt eget.
3. Textfilen ska innehålla en länk till din Figma-skiss. Se till att du delar den till "alla med länken", så läraren och skolan kan öppna den.
4. Om du gör uppgiften i grupp så ska textfilen innehålla namn och klass på samtliga medlemmar i gruppen.
5. Ladda upp textfilen på LearnPoint. Deadline är sista kursdagen.

### Bedömning
För godkänt ska du implementera hela styleguiden enligt beskrivningen ovan. <br>
För väl godkänt ska du dessutom implementera VG-kriterier ovan.
